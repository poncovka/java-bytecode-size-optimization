%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\chapter{Java Virtual Machine}

% Základní charakteristika JVM.
% Tato kapitola slouží pouze k doplnění kontextu.


% field asi není členská proměnná...atribut?
% hodit odkaz na herouta jako na zdroj českých ekvivalentů

Java Virtual Machine (JVM)

\section{Architektura Javy}

% Krátce historie, popis jednotlivých částí Javy: jazyk Java, instrukční soubor class, překladač, JVM, Java API).
% Uvedena verze Javy, ze které jsem vycházela. Kapitola slouží pouze k doplnění kontextu.



\section{Datové typy}

% zmínit big endian?

Primitivní datové typy a hodnoty podporované JVM jsou znázorněné na diagramu (). Celá čísla jsou reprezentovaná typy \texttt{byte} o délce 8 bitů, \texttt{short} o délce 16 bitů, \texttt{int} o délce 32 bitů nebo \texttt{long} o délce 64 bitů. Pro čísla s plovoucí čárkou jsou definovány typy \texttt{float} o 32 bitech a \texttt{double} o 64 bitech. Typ \texttt{boolean} reprezentuje pravdivostní hodnoty pravda a nepravda. Typ \texttt{returnAddress} reprezentuje ukazatel na instrukci v instrukčním souboru.

Znaky a řetězce jsou v Javě kódované podle standardu Unicode v kódování UTF-16, kde jeden znak je kódovaný jednou nebo dvěmi kódovými jednotkami. Kódovou jednotku reprezentuje typ \texttt{char}. Jedná se o 16-bitové nezáporné číslo. Řetězec je pak reprezentovaný pomocí pole hodnot typu \texttt{char}. V instrukčním souboru jsou řetězcové konstanty kódované v modifikovaném kódování UTF-8. 

Typ \texttt{reference} označuje referenční datový typ. Typ reprezentuje referenci na dynamicky vytvořený objekt. Podle toho, zda objekt je instancí třídy, pole nebo instancí třídy či pole, které implementují nějaké rozhraní, rozlišujeme typ reference. Hodnotou typu \texttt{reference} může být též speciální hodnota \texttt{null}, která reprezentuje referenci na žádný objekt. S objekty lze manipulovat výhradně skrze reference.


% TODO vylepšit, doplnit reference
\input{fig/types}


Instrukční sada JVM je omezená a nenabízí u všech instrukcí podporu pro všechny datové typy. Celá čísla jsou primárně reprezentovaná datovými typy \texttt{int} a \texttt{long} a případně přetypovaná na jeden z typů \texttt{byte}, \texttt{short} či \texttt{char}. Pro datový typ \texttt{boolean} existuje jen podpora pro přetypování a pro vytvoření pole hodnot typu \texttt{boolean}. Pro výpočet logických výrazů se používá typ \texttt{int} s hodnotami 0 a 1.


\section{Paměťové oblasti}

JVM pracuje s několika typy paměťových oblastí. Velikosti těchto oblastí mohou být pevně dané, nebo se mohou měnit dynamicky podle potřeby. Při spuštění JVM vzniká halda a oblast metod. Halda je paměť určená pro alokaci instancí tříd a polí. Alokovanou paměť nelze dealokovat explicitně. Haldu automaticky spravuje tzv. \textit{garbage collector}. Oblast metod slouží k ukládání kompilovaného kódu. Pro každou načtenou třídu se do této paměti ukládají struktury definující tuto třídu. Jednou z těchto struktur je tzv. \textit{run-time constant pool}. Jedná se o tabulku konstant z \texttt{class} souboru, kde jsou symbolické reference na třídy, metody a členské proměnné nahrazeny konkrétními referencemi. Více se o tabulce konstant zmiňuje kapitola (). Každá aplikace je spuštěna v samostaném vlákně a při běhu mohou vznikat a zanikat i další vlákna. Všechna taková vlákna sdílí přístup k haldě a oblasti metod. Navíc má každé vlákno k dispozici vlastní \texttt{pc} register a zásobník rámců. V \texttt{pc} registru je ucháván ukazatel na aktuálně vykonávanou instrukci, není-li aktuálně vykonávaná metoda nativní. Zásobník rámců uchovává data zavolaných metod. Při každém volání metody je vytvořen nový rámec. Rámec má vlastní pole lokálních proměnných a operační zásobník. V poli lokálních proměnných se uchovávají hodnoty parametrů a lokálních proměnných. Hodnoty lze vkládat na operační zásobník, provádět nad nimi výpočty a ukládat zpět do pole lokálních proměnných. Operační zásobník slouží k předávání operandů instrukcím a k uchovávání mezivýsledků. Podílí se také na předávání parametrů a návratových hodnot.

Před voláním metody je třeba neprve vložit parametry na operační zásobník aktuálního rámce. Zavoláním metody se vytvoří nový rámec a umístí se na vrchol zásobníku rámců. Parametry se následně přesunou z operačního zásobníku předchozího rámce do pole lokálních proměnných nového rámce. Registr \texttt{pc} se nastaví na první instrukci volané metody a začnou se vykonávat jednotlivé instrukce. Při návratu z metody je návratová hodnota umístěna na vrcholu operačního zásobníku, vrací-li metoda nějakou hodnotu. Tato hodnota je přesunuta na operační zásobník předcházejícího rámce a aktuální rámec je ze zásobníku rámců odstraněn. Dojde k obnovení stavu volající metody. Registr \texttt{pc} je nastaven na index instrukce, která bezprostředně následuje za instrukcí volajícící metodu. Pokud je metoda ukončena vyvoláním nezachycené výjimky, pak k předání hodnoty nedochází. Aktuální rámec je odstraněn a výjimka je znovu vyvolaná ve volající metodě. Zpracování výjimek je více vysvětleno v kapitole ().

Nejmenší jednotka, se kterou pracuje operační zásobník, je 32-bitová hodnota. Hodnoty většiny datových typů lze vyjádřit pomocí jedné jednotky, ale hodnoty typů \texttt{long} a \texttt{double} je třeba reprezentovat dvěmi jednotkami. S takovou dvojicí je třeba vždy manipulovat jako s celkem. Datový typ hodnoty na zásobníku je daný instrukcí, která ho tam vložila, a na hodnotu nelze nahlížet jinak. Hloubka operačního zásobníku je určená počtem jednotek na zásobníku. Proto se o jednotce dále zmiňuji jako o jednotce hloubky zásobníku.

Lokální proměnná v poli lokálních proměnných je 32-bitová hodnota. Proměnnou lze adresovat pomocí indexu do pole, kde pole je indexováno od nuly. Lokální proměnná může být typu \texttt{byte}, \texttt{short}, \texttt{int}, \texttt{char}, \texttt{float}, \texttt{boolean}, \texttt{reference} nebo \texttt{returnAddress}. Hodnoty typu \texttt{long} a \texttt{double} jsou uchovávané pomocí dvojice lokálních proměnných. V tom případě k adresaci slouží nižší z indexů a na větší index se nesmí přistupovat. 

\section{Kontrola instrukčního souboru}

Při načítání \texttt{class} souboru je ověřeno správné formátování tak, jak je popsáno v kapitole (). Jsou zkontrolovány první čtyři bajty souboru, předdefinované atributy musí být správné délky, názvy a typy tříd, rozhraní, metod a proměných musí být validní, indexy do tabulky konstant musí adresovat správný typ položky. Dále jsou kladena jistá omezení na kód metod. Mimo jiné, argumenty instrukcí musí mít správný typ a musí být správného počtu, integrita hodnot typu \texttt{long} a \texttt{double} nemůže být nikdy narušena, z hodnotě lokální proměnné se nesmí přistupovat před inicializací proměnné, nesmí dojít k načtení hodnoty z prázdného zásobníku, všechny metody musí byt ukončené \texttt{return} instrukcí. Verifikace těchto omezení se provádí pomocí typové kontroly nebo typové inference. Díky tomu se kontroly omezení nemusí provádět za běhu.


%=========================================================================
